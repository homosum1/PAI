# PAI - projekt indywidualny

Specyfikacja projektu:

Tematyka i wymagania projektu indywidualnego 

### 1. Zagadnienie biznesowe:
Proszę zaprojektować i zaimplementować aplikację internetową, która umożliwia ogłaszanie przetargów przez dowolną instytucję oraz wzięcie w nich udziału, również przez dowolną instytucję/osobę. Aplikacja powinna działać w modelu renderowania widoku na serwerze (SSR Server Side Rendering).

### 2. Opis podstawowych funkcjonalności:
- na stronie głównej powinna znajdować się nawigacja (menu) z następującymi zakładkami (wyświetlanymi na stałe):
  - strona główna,
  - lista przetargów,
  - lista zakończonych przetargów
  -  dodaj przetarg
- na stronie głównej - krótka informacja tekstowa o przeznaczeniu systemu (1-2 zdania),
- w zakładce “lista przetargów”: wyświetlenie listy aktualnie trwających przetargów z następującymi informacjami (np. w postaci tabeli): liczba porządkowa, nazwa/tytuł przedmiotu przetargu, data i godzina rozpoczęcia zbierania ofert w przetargu, data i godzina zakończenia przyjmowania ofert w przetargu (data i godzina),
- na wyświetlanej liście po naciśnięciu tytułu/nazwy przetargu powinny zostać wyświetlone szczegółowe informacje (po przejściu na nową stronę) o przedmiocie przetargu np. opis przetargu, nazwa instytucji zamawiającej,
- w szczegółach oferty powinien być dostępny przycisk “złóż ofertę” w przetargu,
- funkcjonalność “złóż ofertę w przetargu” powinna zawierać formularz, który zapisze następujące informacje: nazwa składającego ofertę (pole tekstowe), wartość oferty (wartość liczbowa) oraz w sposób automatyczny powinien być zapisywany czas i data złożenia oferty. Funkcjonalność ta powinna być aktywna wyłącznie wtedy kiedy przetarg wciąż trwa,
- lista zakończonych przetargów - lista wyświetla te same informacje co w przypadku przetargów trwających, z tą różnicą, że w zamiast dat znajduje się stała informacja o zakończeniu zbierania ofert. Na liście po przejściu do szczegółów danego przetargu powinna znajdować się lista złożonych ofert dla danego przetargu, uszeregowana w kolejności tej która jest najkorzystniejsza cenowo oraz jednocześnie nie przekracza budżetu danego przetargu. W przypadku jeśli wszystkie oferty w danym przetargu przekraczają budżet przetargu na stronie powinna być wyświetlana informacja o zakończeniu przetargu bez rozstrzygnięcia,
- zakładka “dodaj przetarg” - umożliwiająca zgłoszenie nowego przetargu, wraz z podaniem wszystkich niezbędnych danych tj. nazwy przedmiotu przetargu, instytucji zamawiającej, opisu przedmiotu przetargu, data i godzina rozpoczęcia oraz zakończenia przetargu (data i godzina), maksymalna wartość jaką może zapłacić zamawiający za realizację przedmiotu zamówienia (ta informacja nie powinna być dostępna w informacji w tabeli na stronie głównej).
  
### 3. Wymagania technologiczne:
a. Architektura:
 - zachowanie logicznej z punktu widzenia danego zagadnienia warstwowej architektury przygotowywanej aplikacji - MVC,
 - logiczny podział aplikacji z uwagi na hierarchizację zasobów,
 - wykorzystanie i podział aplikacji na odpowiednie serwisy funkcjonalne / kontrolery,
 - relacyjna baza danych, której model odpowiada opisanym funkcjonalnościom biznesowym (proszę przeprowadzić analizę funkcjonalności i na ich podstawie stworzyć bazę danych).

b. Back-end:
 - środowisko Node.js, lub pochodne,
 - pakiet Express.js (architektura MVC), lub pochodne,
 - baza danych SQL (np. MySQL).

c. Front-end:
 -  mechanizm umożliwiających generowanie widoku strony w modelu SSR (Server Side Rendering).
-  Strona nie musi być zaawansowana graficznie, wystarczy użycie podstawowego HTML i CSS lub pomocniczych bibliotek np. BootStrap, Material UI itp.

